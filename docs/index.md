---
layout: page-with-side-nav
title: Wabo-BAG Services
---
# Wabo-BAG Services

**Actuele versie:** 1.04<br/> 
**Beheerder:**  VNG Realisatie<br/>
**Afkorting:**  StUF-Wabo-BAG

Wabo-BAG services is een op [StUF-ZKN](https://vng-realisatie.github.io/StUF-ZKN/) en [StUF-BG](https://vng-realisatie.github.io/StUF-BG/) gebaseerde berichtenstandaard voor de uitwisseling van de gegevens ten behoeve van de koppeling van Wabo- en BAG-administraties met als doel de BAG-administratie tijdig op de hoogte te stellen van (eventueel toekomstige) wijzigingen.

De meeste wijzigingen in de BAG vinden hun oorsprong in de processen voor vergunningverlening en handhaving. Gemeentes hebben voor de BAG hun eigen applicatie,terwijl voor vergunningverlening en handhaving meestal een andere applicatie (kortweg ‘de Wabo-applicatie’) beschikbaar is. Voor berichtenverkeer tussen de applicaties voor Wabo en BAG is dit koppelvlak beschreven.

## Status en doorontwikkeling
Verschillende ontwikkelingen maken het vernieuwen van standaarden noodzakelijk om invulling te (blijven) geven aan de behoefte en wensen van gemeenten. De doorontwikkeling van de StUF standaard, de StUF sectormodellen en de StUF koppelvlakken waaronder de hier beschreven Wabo-BAG Services is daarom stopgezet. Alleen wetswijzigingen, wijzigingen in de Logische Ontwerpen van Basisregistraties en gevonden fouten kunnen aanleiding zijn voor het publiceren van een nieuwe versie van deze standaarden. Zo wordt er voor gezorgd dat gemeenten hun werk kunnen blijven doen. Een toelichting op het vernieuwen van de standaarden is te vinden bij API-standaarden.

## Community voor vragen en wijzigingsverzoeken
Het kan voorkomen dat er nog onduidelijkheden zijn in de Wabo-BAG services. Daarvoor is op Github een
[community](https://github.com/VNG-Realisatie/StUF-Standaarden/labels/Koppelvlak%20-%20Wabo-BAG)
beschikbaar gesteld waar u vragen kunt stellen door een issue aan te
maken. Middels het label ‘Koppelvlak - Wabo-BAG’ kunt u het issue
vervolgens aan deze standaard koppelen.

Zowel VNG Realisatie als leveranciers en gemeenten kunnen dan online
reageren op de vraag en deze beantwoorden.
